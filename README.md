# library-management
Оваа апликација е направена за да им ја олесни работата на вработените во библиотеката. Едноставна е за да можат да ја разберат и научат брзо сите библиотекари, независно од возраста. 

На првата страна е прикажана најавата. Го има логото на библиотеката и има две полиња за внесување корисничко име и лозинка, притоа лозинката е скриена, а има едно поле „Видливост“ кое првично не е кликнато. Кога е кликнато се открива лозинката,а ако повторно се кликне, лозинката пак е скриена. После овие полиња има копче „Најава“ кое прави верификација на внесените податоци. Ако се точни податоците, го најавува библиотекарот и продолжува да ја користи апликацијата, а ако не се точни податоците, се појавува прозорче, кое прикажува порака за грешка :„Невалидно корисничко име или лозинка“ . Под копчето има и линк „Додади нов библиотекар“ , кое отвора нова форма „Додади библиотекар“. 

Формата „Додади библиотекар“ е составена од 4 полиња за внесување име и презиме, корисничко име, лозинка и потврди лозинка, притоа лозинката е скриена, а има едно поле „Видливост“ кое првично не е кликнато. Кога е кликнато се открива лозинката,а ако повторно се кликне, лозинката пак е скриена. После овие полиња има две копчиња „Додади“, кое ќе додаде нов библиотекар ако сите податоци се внесени и лозинките се совпаѓаат и „Откажи“ кое ќе го откаже процесот на додавање нов библиотекар.

Откако еден библиотекар ќе се најави на апликацијата, таа го носи на нова страна, на која се наоѓа главното мени. Над менито има моментално време и датум во горниот лев агол и натпис „ГРАДСКА БИБЛИОТЕКА“ , а под менито го има логото на библиотеката. 

Лево на менито го пишува библиотекарот кој е најавен, има 4 полиња како дел од менито: Книги, Зачленети, Евиденција и Упатство и најдесно на менито се наоѓа копче за одјава.

Ако се кликне полето „Книги“, веднаш под него се појавуваат три опции за селектирање: 
- „Позајми“ која отвора нова форма за внесување на книгата која се позајмува и на кого се позајмува. При внесување на податоците или селектирање книга и член директно од табелата, со кликање на копче „Позајми“ се проверуваат податоците дали се валидни, и се додава во табелата на Евиденција. Исто така има и линк до Евиденција. 
- „Врати“ која отвора нова форма за внесување на книгата која се враќа и од кого е вратена. Има копче „Врати“ кое се клика за да се врати некоја книга.
- „Листа“ која отвара нова форма за внесување нова книга во библиотеката на која се внесуваат наслов, автор, жанр и количина. Откако ќе се внесат тие информации има три копчиња: Додади, Избриши и Откажи. Додади ја додава наведената книга, Избриши ја брише наведената книга , тоа може да се направи со селектирање од табела или со пишување на информациите во празните полиња, а кога се клика копчето за бришење, се појавува прозорец кој ќе праша за сигурност дали сака библиотекарот да ја избрише книгата. Откажи го откажува процесот на додавање нова книга.
При отварање на некоја од трите опции под „Книги“ има филтер со кој може да се пребарува книга по наслов, автор или жанр, а членовите можат да се пребаруваат по име и презиме, е-маил, телефонски број или адреса на живеење. 

Ако се клине полето „Зачленети“ се отвора нова форма која ги прикажува зачленетите во библиотеката, а и има опција за додавање нов член, за кој треба да се внесат следните податоци: Име и презиме, Години, Адреса на живеење, Телефонски број и Е-маил. Под полињата за внесување на тие податоци има три копчиња: Додади, Избриши и Откажи. За бришење на член, може и директно да се селектира од табелата со кликање на стрелката пред името и да се кликне на копчето Избриши. За дополнителна сигурност, ќе се појави прозорче кое прашува дали библиотекарот е сигурен дека сака да го избрише тој член и со кликање на Ок се брише членот. Во табелата на зачленети има можност за пребарување со филтер по име и презиме, адреса, телефонски број или е-маил. 

Ако се кликне полето „Евиденција“ се отвора нова форма која има табела од сите позајмувања со информации за книгата, за членот кој ја зел книгата и за времето и датумот кога ја зел.

Копчето за одјава го враќа библиотекарот на почетната форма, односно овозможува повторна најава. 

Низ целата апликација каде и да има поле за внесување на податоци, доколку има празно поле, има индикатор за грешка доколку се кликне на некое копче за внесување на тие податоци. 

Исто така, оваа апликација има и уникатна икона за да е лесно препознатлива.
